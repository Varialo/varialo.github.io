<!DOCTYPE html>
<html lang="hu">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Egy szuper oldal</title>
</head>

<body>
    <ul>
        <li>
            <a href="/">Home</a>
        </li>
        <li>
            <a href="/Pages/products.html">Products</a>
        </li>
        <li>
            <a href="/Pages/orders.html">Orders</a>
        </li>
        <li>
            <a href="/about.html">About</a>
        </li>

    </ul>

    <h1>A mai nap margójára</h1>

    <p>Nekem kevés jó tanár jutott, fájóan kevés. Amikor Alizée először iskolába ment, azt hittem belehalok, hogy újra
        be kell tegyem a lábam egy iskolába.
        Szerencsére a gyerekeinek sokkal több jó tanára volt - van.
        Életemben egyszer írtam levelet tanárnak.
        Ez a levél Hamzáné Szántai Krisztinanak szólt. Megosztom veletek ma, ezzel köszönve meg a többi tanár munkáját
        is, akik a gyerekeimet tanították/tanítják.
    </p>
    <p> Kedves Kriszti!</p>

    Ez egy három éve fejben íródó levél. Már akkor megfogalmazódtak bennem dolgok, amiket mindenáron meg akartam neked
    írni, de mint sokszor, csak halogattam, mert tudtam, hogy se nem lesz rövid, se nem lesz egyszerű.
    Tudtam, hogy meg akarom írni, de azt nem, hogyan, sem azt, hogy pontosan mit is. Így csak tologattam, tologattam,
    van még idő gondoltam, míg el nem érkeztünk az idei év végéig és rá nem jöttem, hogy nem maradt több idő, most vagy
    soha.
    Van egy dolog, ami Veled kapcsolatban mindig eszembe jut. Peti még ovis volt, nagyon várta, hogy iskolás lehessen.
    Olvastuk neki Janikovszky Éva - Már iskolás vagyok című könyvét. Szerette, sokszor olvastuk, újra és újra.
    Aztán a Velem mindig történik valamit. Ebben van egy rész az első évnyitóról: „Az ünnepély után kaptunk ajándékba
    sok ceruzát és színes papírt meg egy tanító nénit, aki azt mondta, hogy Ő lesz a mi második anyukánk.
    Féltem, hogy az én anyukám nem örül neki, hogy ezentúl ketten lesznek, de mégis örült, mert azt mondta, hogy egyedül
    úgyse bír velem.” Nagyjából én is ezt érzem.
    Peti nem a legegyszerűbb, nem egy „sima ügy” gyerek, ezt tudjuk mind a ketten, de vannak benne értékek és az én
    gyerekem. Nekem pedig minden segítségre szükségem volt és van is, hogy ezek az értékei megmaradjanak és láthatóak is
    legyenek.
    Tőled megkaptuk mindkettőt.
    Peti rengeteget kapott Tőled, de én is kaptam valamit. Egy nagyon fontos dolgot.
    Nem tudom tudod-e, de nekem nincs érettségim, nem jártam egyetemre. Már az általános iskolában sikerült elhitetniük
    velem, hogy semmire sem leszek jó. Négyszer jártam elsőbe a gimnáziumban, kétszer voltam másodikos, mire feladtam.
    Az iskolapadból mentem férjhez és született meg az első gyerekem. Aznap, mikor először kellett Őt iskolába vinni,
    nem tudtam egyedül elmenni vele, annyira féltem kitenni a gyerekemet mindannak, ami velem gyerek koromban történt.
    Azóta öt gyerekem már sok iskolába járt, államiba, magánba, Waldorfba, Franciaországban és itthon.
    Sok tanárral volt dolgunk. Franciaország más volt, de mióta hazajöttünk, nem volt egyszerű a helyzet. Tizenegy év
    tömény idegeskedés. Mikor Petinek kellett iskolát keresni, bajban voltam. Nem iskolát kerestem, hanem tanító nénit
    Petinek.
    Olyan tanító nénit, akire rá merem bízni Őt, a hibáival és a jó tulajdonságaival együtt.
    Aztán Judit talált meg Téged, mondta, hogy nézzünk meg. Tetszett a nyílt nap. Látszott, hogy nem feszengnek a
    gyerekek. Kicsit izgultam mikor meghallottam, hogy két lányod van.
    Sokszor a lányos anyukák nem tudnak mit kezdeni a „Peti féle” fiúkkal. Izgultunk, de Peti rögtön megszeretett Téged,
    jól érezte magát az iskolában és ez így van azóta is.
    Kaptam Tőled ajándékba négy évet, amikor végre nem kellett a gyerekemet gyomorgörccsel engedni az iskolába. Nem
    kellett félnem, hogy nem szeretik, hogy elveszik az önbizalmát, hogy beskatulyázzák, hogy igazságtalanok vele, hogy
    megszégyenítik, mert nem mintagyerek.
    Bencének is segítettél megtalálni a neki megfelelő tanító nénit, így most ő is jó helyen van. Nekem ez nagyon sokat
    jelent, ilyen nagyon régen nem történt velem.
    Van egy-két „apróság”, amit négy együtt töltött év után szeretnék megköszönni Neked:
    <ul>
        <li>Köszönöm, hogy játszhatott és vidám gyerek maradt.</li>
        <li>Köszönöm, hogy szereti az iskolát és szeret tanulni.</li>
        <li>Köszönöm az időt, amit nem kellett az iskolai problémák megoldásával töltenem, ami helyett játszhattunk, jól
            érezhettük magunkat.</li>
        <li>Köszönöm, hogy megértetted, hogy nekünk nem a jegyek a legfontosabbak.</li>
        <li>Köszönöm, hogy nem kellett kitűnőnek lennie és lehetett mégis jó.</li>
        <li>Köszönöm az összes megtanult betűt, számot.</li>
        <li>Köszönöm a leckéket, amit melletted ülve írt meg.</li>
        <li>Köszönöm a játékokat, amiktől érdekesebbek lettek az órák.</li>
        <li>Köszönöm, az osztálykirándulásokat, hogy tartalmas programokat szerveztél.</li>
        <li>Köszönöm, hogy engedted és elengedted fellépni.</li>
        <li>Köszönöm, hogy mehetett a foci bajnokságokra.</li>
        <li>Köszönöm, hogy vitted kirándulni, színházba, minden féle napra, a palacsintázásokat Nálad, a fagyizásokat.
        </li>
        <li>Köszönöm, hogy mehettünk együtt táborba, a lellei programokat.</li>
        <li>Köszönöm a drámaórákat.</li>
        <li>Köszönöm az anyák napi ajándékokat.</li>
        <li>Köszönöm, hogy szerepelhetett az osztállyal.</li>
        <li>Köszönöm a jókedvedet, a kitartásodat, a következetességedet.</li>
        <li>Köszönöm, hogy hibázhatott, hogy lehettek hibái, mégis elfogadtad.</li>
        <li>Köszönöm a türelmedet.</li>
        <li>Köszönöm, hogy figyeltél rá, és észrevetted ha baj volt.</li>
        <li>Köszönöm, hogy vigyáztál rá, pedig nem könnyítette meg a dolgod.</li>
        <li>Köszönöm, amit megtanult Tőled, és nem a tananyagra gondolok.</li>
        <li>Köszönöm, hogy jó példa voltál neki.</li>
        <li>Köszönöm, hogy mutattad neki az utat.</li>
        <li>Köszönöm, hogy határokat szabtál neki, hogy biztonságban érezhesse magát és én is biztonságban tudhattam.
        </li>
        <li>Köszönöm, hogy igazságos voltál vele.</li>
        <li>Köszönöm a büntetéseket, amikor szükség volt rájuk.</li>
        <li>Köszönöm, hogy megmaradt az önbizalma.</li>
        <li>Köszönöm, hogy hiszel neki és hittél benne.</li>
        <li>Köszönöm, hogy mindig hívtál, ha baj volt és mindent meg tudtunk beszélni.</li>
        <li>Köszönöm, hogy bújhatott hozzád, hogy nem sürgetted, hogy felnőjön, hogy addig és akkor maradhatott kicsi,
            amikor és ameddig erre szüksége volt.</li>
        <li>Köszönöm, hogy szigorú voltál, amikor kellett és tudtál engedni, amikor lehetett.</li>
        <li>Köszönöm, hogy elvállaltad, hogy Te legyél a „második anyukája”.</li>
        <li>Köszönöm Peti élményeit, tapasztalatait, hogy így élhette meg az iskolakezdést, az alsós éveket.</li>
        <li>Köszönöm, hogy megmutattad, az iskolát ilyenné is lehet tenni.</li>

    </ul>

    <p>Én megálmodtam milyen tanító nénit szeretnék Petinek, Te pedig megadtad neki.</p>

    <p></p>

    Gödöllő, 2015. június 14.
    <p></p>



    <img src="Img/Farsang.jpg" alt="Farsang">

</body>

</html>